<!DOCTYPE html>
<html lang="en-us">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>一屋不扫，何以扫天下 | yo3nglau academic website</title>
    <link rel="stylesheet" href='/css/style.css' />
    <link rel="stylesheet" href='/css/fonts.css' />
    <link href="//cdnjs.cloudflare.com/ajax/libs/highlight.js/11.5.1/styles/github.min.css" rel="stylesheet">
  </head>

  <body>
    <nav>
    <ul class="menu">
      
      <li><a href="/">Home</a></li>
      
      <li><a href="/about/">About</a></li>
      
      <li><a href="/categories/">Categories</a></li>
      
      <li><a href="/tags/">Tags</a></li>
      
    </ul>
    <hr/>
    </nav>

<div class="article-meta">
<h1><span class="title">一屋不扫，何以扫天下</span></h1>
<h2 class="author">yo3nglau</h2>
<h2 class="date">2025/11/07</h2>
<p class="terms">
  
  
  Categories: <a href="/categories/daily-reading">Daily Reading</a> 
  
  
  
  Tags: <a href="/tags/allusion">allusion</a> 
  
  
</p>
</div>



<main>
<p>“一屋不扫，何以扫天下”为后人杜撰语句。其可靠来源有二：一自陈蕃，一自刘蓉（其父）。</p>
<h2 id="来源">来源</h2>
<center>後漢書　卷六十六</center>
<center>陳王列傳　第五十六</center>
<div style="font-family: KaiTi, STKaiti, '楷体'; text-indent: 2em;">
	陳蕃字仲舉，汝南平輿人也。祖河東太守。蕃年十五，嘗閒處一室，而庭宇蕪穢。父友同郡薛勤來候之，謂蕃曰：「孺子何不灑埽以待賓客？」蕃曰：「大丈夫處世，當埽除天下，安事一室乎！」勤知其有清世志，甚奇之。
</div>
<details>
	<summary>简体中文版本</summary>
	<div style="font-family: KaiTi, STKaiti, '楷体'; text-indent: 2em;">
        陈蕃字仲举，汝南平舆人也。祖河东太守。蕃年十五，尝闲处一室，而庭宇芜秽。父友同郡薛勤来候之，谓蕃曰：“孺子何不洒扫以待宾客？”蕃曰：“大丈夫处世，当扫除天下，安事一室乎！”勤知其有清世志，甚奇之。
    </div>
</details>
<center>習慣說</center>
<center>作者：劉蓉　清</center>
<div style="font-family: KaiTi, STKaiti, '楷体'; text-indent: 2em;">
	蓉少時，讀書養晦堂之西偏一室。俛而讀，仰而思；思而弗得，輒起，繞室以旋。室有窪徑尺，浸淫日廣，每履之，足苦躓焉。既久而遂安之。
</div>
<div style="font-family: KaiTi, STKaiti, '楷体'; text-indent: 2em;">
	一日，父來室中，顧而笑曰：「一室之不治，何以天下國家為？」命童子取土平之。
</div>
<div style="font-family: KaiTi, STKaiti, '楷体'; text-indent: 2em;">
	後蓉履其地，蹴然以驚，如土忽隆起者；俯視地，坦然則既平矣。已而復然，又久而後安之。
</div>
<div style="font-family: KaiTi, STKaiti, '楷体'; text-indent: 2em;">
	噫！習之中人甚矣哉！足履平地，不與窪適也；及其久而窪者若平。至使久而即乎其故，則反窒焉而不寧。故君子之學貴慎始。
</div>
<details>
	<summary>简体中文版本</summary>
	<div style="font-family: KaiTi, STKaiti, '楷体'; text-indent: 2em;">
        蓉少时，读书养晦堂之西偏一室，俯而读，仰而思；思有弗得，辄起，绕室以旋。室有洼径尺，浸淫日广。每履之，足苦踬焉。既久而遂安之。
    </div>
    <div style="font-family: KaiTi, STKaiti, '楷体'; text-indent: 2em;">
        一日，父来室中，顾而笑曰：“一室之不治，何以天下国家为？”命童子取土平之。
    </div>
    <div style="font-family: KaiTi, STKaiti, '楷体'; text-indent: 2em;">
        后蓉履其地，蹶然以惊，如土忽隆起者。俯视地，坦然则既平矣。已而复然，又久而后安之。
    </div>
    <div style="font-family: KaiTi, STKaiti, '楷体'; text-indent: 2em;">
        噫！习之中人甚矣哉！足履平地，不与洼适也；及其久而洼者若平。至使久而即乎其故，则反窒焉而不宁。故君子之学贵慎始。
    </div>
</details>
<h2 id="感想">感想</h2>
<p>后人杜撰出“一屋不扫，何以扫天下”，重在点滴积累，先成小事再成大事。然陈蕃言「大丈夫處世，當埽除天下，安事一室乎！」乃表其扫除天下奸佞之心，刘蓉其父顾蓉勤学而忽环境之弊言「一室之不治，何以天下國家為？」我当附陈蕃之志，着眼天下为先，然自省一屋。警惕“一屋不扫”限于“只扫一屋”，失壮志凌云。望达者兼具，有偏有倚。</p>
<h2 id="参考">参考</h2>
<p><a href="https://zh.wikisource.org/wiki/%E7%BF%92%E6%85%A3%E8%AA%AA">習慣說，维基文库</a></p>
<p><a href="https://zh.wikisource.org/wiki/%E5%BE%8C%E6%BC%A2%E6%9B%B8/%E5%8D%B766">後漢書/卷66，维基文库</a></p>

</main>

  <footer>
  <script src="//cdnjs.cloudflare.com/ajax/libs/highlight.js/11.5.1/highlight.min.js"></script>
<script src="//cdnjs.cloudflare.com/ajax/libs/highlight.js/11.5.1/languages/r.min.js"></script>

<script>
hljs.configure({languages: []});
hljs.initHighlightingOnLoad();
</script>
  
  <hr/>
  © <a href="https://github.com/yo3nglau">yo3nglau</a> 2025 | <a href="https://gohugo.io/">Hugo</a> | <a href="https://github.com/yihui/hugo-xmin">XMin</a>
  
  </footer>
  </body>
</html>

